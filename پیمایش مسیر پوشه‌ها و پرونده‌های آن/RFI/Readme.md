
####  Remote File Inclusion یا به اختصار  RFI، یک نوع آسیب‌پذیری است که به مهاجم اجازه می‌دهد تا یک اسکریپت، یک فایل مخرب یا کدی شخصی‌سازی شده را از روی یک سرور ریموت بر روی یک وب‌سایت یا سرور آپلود کند. این‌ کار می‌تواند با هدف نمایش محتوای بازگشتی از یک سرور ریموت در وب‌سایت انجام شود. همچنین این آسیب‌پذیری می‌تواند به صورت تصادفی و به دلیل پیکربندی اشتباه تنظیمات مربوط به زبان برنامه‌نویسی استفاده شده در سرور یا در هنگام یک حمله نیز رخ دهد.
> سه راه کلیدی برای جلوگیری از حملات RFI عبارتند از:

* هرگز از داده‌های ورودی دلخواه در درخواست literal file include استفاده نکنید
* از یک فیلتر برای تمیز کردن کامل پارامترهای ورودی در برابر file inclusionهای  احتمالی استفاده کنید
* یک لیست سفید پویا بسازید
برای جلوگیری از سوءاستفاده از آسیب‌پذیری RFI، اطمینان حاصل کنید که قابلیت اینکلود به صورت ریموت را در فایل مربوط به پیکربندی زبان برنامه‌نویسی‌تان غیرفعال کرده باشید (مخصوصاً اگر به آن نیاز ندارید). به طور مثال، در زبان برنامه‌نویسی PHP شما می‌توانید مقدار allow_url_include را در فایل php.ini  برابر 0 قرار دهید. همچنین باید ورودی‌های کاربر را قبل از ارسال به یک فانکشن اینکلود اعتبارسنجی کنید (روش توصیه شده برای انجام اینکار استفاده از یک لیست سفید از فایل‌های مجاز است).
