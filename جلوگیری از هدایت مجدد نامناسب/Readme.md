
### در صورت امکان، اپلیکیشن باید از به‌کاربردن داده‌های تحت کنترل کاربر در ریدایرکشن به اهداف مختلف خودداری کند. در موارد زیادی، به دو روش می‌توان از این رفتار جلوگیری کرد:

* لینک‌هایی را که به اپلیکیشن منتهی می‌شوند، با لینک‌های مستقیم به URLهای هدف مورد نظر جایگزین کنید.
* در سمت سرور یک لیست از تمام URLهایی که ریدایرکشن به آن‌ها مجاز است نگه دارید. به جای این که URL هدف را به صورت یک پارامتر به ریدایرکتور ارسال کنید، به آن یک ایندکس از این لیست (یعنی همان شماره‌ی URL مورد نظر در لیست) ارسال کنید.

> اگر به این نتیجه رسیدید که امکان عدم استفاده از داده‌های تحت کنترل کاربر در تعیین هدف ریدایرکشن وجود ندارد، باید با به‌کارگیری یکی از روش‌های زیر، خطر حملات ریدایرکشن را به حداقل برسانید:

* اپلیکیشن باید در تمام ریدایرکت‌های خود فقط و فقط از URLهای نسبی (relative) استفاده کند، و تابع ریدایرکشن باید به طور دقیق بررسی کند که URL دریافت‌شده حتما یک URL نسبی باشد
* اپلیکیشن فقط باید در تمام ریدایرکت‌های خود از URLهایی استفاده کند که مبدأ آن‌ها web root باشد، و تابع ریدایرکشن هم باید بررسی کند که URL دریافت‌شده با کاراکتر اسلش (کاراکتر « / ») شروع شده باشد، و پیش از انجام ریدایرکشن، http://yourdomainname.com  را به ابتدای URL بچسباند )به جای com نام دامنه شما قرار می‌گیرد(
* در صورتی که اپلیکیشن از URLهای مطلق (absolute) برای تمام ریدایرکشن‌های خود استفاده کند، تابع ریدایرکشن قبل از انجام ریدایرکت باید بررسی کند که تمام URLهای واردشده توسط کاربر با http://yourdomainname.com/  شروع شده باشند (به جای com نام دامنه شما قرار می‌گیرد)
