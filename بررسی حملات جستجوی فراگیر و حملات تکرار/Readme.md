###حمله بروت فورس سعی دارد تا به اطلاعات کاربری افراد دسترسی پیدا کند. در این حمله تمام گذرواژه‌های ممکن و ترکیب‌های مختلف آزمایش شده تا ترکیب درست کشف شود.
اساس کار این حمله را می‌توان حدس زدن دانست؛ به عبارت دیگر، مهاجم سعی می‌کند رمز عبور کاربر  را حدس بزند و این حدس را آنقدر تکرار می‌کند تا به داده درست برسد. معمولا نام کاربری در این نوع حملات در دسترس هست و برای بدست آوردن رمز عبور تلاش می‌شود. موفق شدن مهاجم در این حمله باعث می‌شود تا به تمام اطلاعات کاربر دست یابد و هرگونه اقدامی را انجام دهد.

> روشهای مختلفی برای جلوگیری از حملات بروت فورس وجود دارد برخی از روش‌های موثر و رایج در این مورد به شرح زیر می باشند:

* محدود نمودن تعداد دفعاتی که کاربر می تواند پسورد خود را اشتباه وارد نماید (Failed Login Attemp)
* منع نمودن آدرس IP افرادی که چندین بار لاگین ناموفق داشته اند.
* استفاده از Captcha و عبارات امنیتی.
* بررسی دقت فایل های لاگ برای یافتن عملیات مشکوک به Bruteforce

#### در برخی از موارد ، یکی از روشهای بالا کافی است اما شاید لازم باشد تا از متدهای فوق به صورت ترکیبی در نقاط مختلف برنامه کاربردی خود استفاده نمایید. برای مثال می توانید برای بخش لاگین به مدیریت سامانه، از روش Captcha یا منع نمودن IP های مشکوک استفاده کنید.( همواره باید فایل های لاگ سامانه خود را برای حملات دیگری مانند DoS و DDoS نیز بررسی نمایید).

### Rate Limiting

    * این روش تعداد دفعاتی که یک کاربر می تواند اقدامی را در یک بازه زمانی تکرار کند، محدود می کند؛ مثل زمانی که قصد ورود به یک حساب کاربری در سایتی را داریم. از این ابزار برای جلوگیری از انواع فعالیت های ربات محور مخرب استفاده می شود. علاوه بر این می تواند آسیب پذیری سرورهای وب را نیز کاهش دهد.

### چه نوع حملاتی را می توان  با rate limiting   محدود کرد؟

    > اغلب اوقات از rate limiting برای متوقف سازی بات های مخرب از تأثیرگذاری بر یک وب سایت با اپلیکیشن استفاده می شود. حملات بات محوری که rate limiting می تواند جلوی آنها بیاستد عبارتند از:
* حملات brute force
* حملات DoS  و DDoS
* Web scraping
    > علاوه بر این محدودسازی نرخ، برای مقابله با استفاده بیش از حد از API  نیز مورد استفاده قرار می گیرد که لزوماً مخرب یا عملی 
    ربات گونه نیستند؛ اما با این حال باید با آنها مقابله کرد.
    >در ادامه به انواع روش های rate limiting ،  مثال های پیکربندی و نحوه عملکرد آن اشاره خواهیم کرد.
### انواع rate limits
> زمانی که قصد تنظیم چنین محدودیت هایی برای ارسال درخواست ها در مدت زمان مشخصی مثل یک ثانیه ( که در کل به آن "نرخ" یا rate می گوییم ) را داشته باشید، پارامترها و روش های متعددی را می توانید پیاده کنید.

#### در ادامه به سه نوع از روش های rate limit  اشاره می کنیم:
* محدودسازی نرخ کاربر  یا user rate limiting: این مورد از متداول ترین روش هاست که به تعداد درخواست های که یک کاربر مجاز به ارسال است اشاره دارد. بنابراین، اگر کاربری از حد تعریف شده عبور کند، تمام درخواست های بعدی وی رد خواهند شد؛ تا زمانی که به توسعه دهنده مراجعه کرده و درخواست افزایش نرخ دهد، یا تا زمان ریست شدن بازه زمانی تعریف شده، صبر کند.
* محدودسازی نرخ بر اساس موقعیت: برای ارتقای امنیت در یک منطقه یا محدوده جغرافیایی، توسعه دهندگان می توانند از rate limiting برای محدودسازی یک ناحیه در یک بازه زمانی استفاده کنند. برای مثال اگر توسعه دهنده ای بداند که از نیمه شب تا 8 صبح کاربران در یک منطقه خاص فعالیت چندانی ندارند، می تواند برای آنها در این بازه زمانی نرخ کمتری را در نظر بگیرد. چنین کاری می تواند احتمال وقوع حملات و فعالیت های مشکوک را کاهش دهد و به عنوان یک عامل پیشگیرانه در نظر گرفته شود.
* محدودسازی نرخ بر اساس سرور: اگر توسعه دهنده ای  بخواهد اینطور تعریف کند که سرورهای مشخصی مسئول اداره جنبه های معینی از اپلیکیشن یا وبسایت وی باشند، می تواند از rate limit برای اینکار استفاده کند. این کار به توسعه دهنده آزادی عمل بیشتری برای کاهش مشکلات ترافیکی روی یک سرور خواهد داد، چراکه  بار را بین سرورهای دیگر پخش خواهد کرد.

### پیاده‌سازی Rate Limiting

* روشهای زیادی وجود دارد که می توانید از طریق آنها rate limiting  را فعال کنید. یکی از این روشها پیاده سازی تغییراتی در سطح سرور است که می تواند با یک زبان برنامه نویسی یا حتی یک مکانیزم کشینگ اعمال گردد. در زیر به دو مثال پیاده سازی rate limit  به وسیله Nginx   و Apache  را بررسی خواهیم کرد.
