> اگر روی سایت خود از HTTPS استفاده می کنید، بهتر است برای افزایش امنیت و افزایش سرعت سایت خود حتما HSTS را فعال کنید. امروزه امنیت وب سایت ها یکی از مهمترین دغدغه ها برای کاربران است. وب سایت هایی که در آن ها SSL فعال شده است و دارای قفل سبز رنگ هستند دارای امنیت هستند. در واقع پروتکل امن HTTPS با استفاده از رمز نگاری به کمک SSL، به انتقال امن اطلاعات بین کاربر و وب سایت کمک می کند. استفاده از این نوع رمز نگاری باعث حفاظت اطلاعات در مقابل هکرها می شود. فعال سازی SSL برای وب سایت کار سختی نیست و بسیاری از وب سایت ها از آن استفاده کرده اند. این کار باعث افزایش اعتبار وب سایت برای کاربران نیز می شود. با همه اینها هنوز هم HTTPS اشکالاتی دارد و به همین منظور استفاده از پروتکل HSTS در مواردی پیشنهاد شده است.

#### پروتکل HSTS چیست
* پروتکل HTTP Strict Transport Security یا به اختصار HSTS به عنوان یک مکانیزم امنیتی شناخته می شود. با استفاده و راه اندازی پروتکل HSTS احتمال حملات هکرها به میزان قابل توجهی کاهش می یابد HSTS به معنای انتقال صریح برای HTTP است.
این پروتکل باعث می شود وب سایت ها تنها با ارتباط امن در دسترس باشند و کاربر تنها وب سایتی را مشاهده کند که امنیت دارد. این پروتکل از هدر strict-transport-security استفاده می کند. بدین صورت حتی اگر آدرس سایت در مرورگر با HTTP وارد شود، مرورگر قبل برقراری ارتباط آن را تغییر می دهد.
با فعال کردن HSTS ، حملات پروتکل SSL و سرقت کوکی ، دو آسیب پذیری که در وب سایت های دارای SSL ممکن است رخ دهد، متوقف می شود. علاوه بر ایمن تر کردن وب سایت ، HSTS باعث بارگذاری سریعتر سایت نیز می شود.

#### پروتکل HSTS دقیقا از چه مشکلات امنیتی جلوگیری می کند؟

1- حملات Man-in-the-Middle یا مرد میانی که می‌تواند به دلیل استفاده از پروتکل HTTP به‌وسیله‌ کاربران رخ دهد.

 2- وب‌سایت‌ های HTTPS که به دلیل انجام ندادن دایرکت 301 به اشتباه برخی از لینک هایشان 
HTTP است.

3- حملات Man-in-the-Middle که از اشتباه کاربران در قبول Certificate های نامعتبر استفاده می کنند.
