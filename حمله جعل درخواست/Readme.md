### برای جلوگیری از حملات CSRF یا Cross-site request forgery در درخواست­های حساس، مانند ایجاد کاربر جدید، تغییر گذرواژه و غیره بایستی token ای به صورت تصادفی سمت سرور تولید شده و به کاربر ارسال شود. سپس تنها در صورتی که کاربر همان توکن را در درخواست خود به سامانه ارسال نمود درخواست او قبول و در غیر این صورت درخواست او رد شود. این توکن می­تواند در فیلد­های Hidden به صورت یک پارامتر یا در هدر قرار گیرد که پیشنهاد می­شود توکن در هدر درخواست قرار گیرد. ازطرفی باید در نظر داشت که وجود آسیب­پذیری XSS تمامی تمهیدات جلوگیری از CSRF را بی­تاثیر می کند.

> به طورکلی و عمومی برای مقابله در مقابل آسیب‌پذیری CSRF دو بررسی جداگانه زیر پیشنهاد می‌گردد. 

* بررسی هدرهای استاندارد برای تائید درخواست همان منبع
* بررسی توکن‌های CRRF

>برای مقابله با آسیب‌پذیری CSRF راههای گوناگونی وجود دارد که حداقل یکی از موارد زیر را برای پیشگیری در برابر این حملات استفاده نمایید.
* همگام‌ساز توکن‌ها Synchronizer Tokens
* دفاع کوکی‌های دوگانه یا Double Cookies Defense
* رمزگذاری الگوهای توکن یا Encrypted Token Pattern
* سربرگ سفارشی یا Customer Header
> دیگر راهکارهای موجود برای جلوگیری از حملات جعل درخواست در زیر بیان شده اند که باید این موارد را در نظر داشت:
* استفاده از Captcha در فرم‌ها.
* استفاده از متد POST بجای GET
* پرهیز از استفاده از Register_Global در صفحات پردازشگر.
* گرفتن تایید مجدد پس از ارسال یک فرم از کاربر برای انجام فرایندها.
* ایجاد متغیرهای تصادفی در سمت سرور و بازپس‌گیری آن از طرف کاربر در زمان ارسال هر فرم.

